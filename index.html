<html lang="sk">
<head>
    <meta name="viewport" content="width=device-width, initial-scale=1, shrink-to-fit=no">
    <link rel="manifest" href="manifest.json">
    <link rel="shortcut icon" href="">
    <link href="style.css" rel="stylesheet">
    <meta name="author" content="StanislavJochman">
    <title>Modlitebník FDC</title>
    <meta charset="utf-8">
</head>
<body>
  <div id="wraper">
    <h1 id = "ZákladnémodlitbypoLatinsky">Základné modlitby po Latinsky</h1>
    <p>In nómine Patris, et Fílii, et Spíritus Sancti. Amen.</p>
    <h2>Credo</h2>
      <p>
        Credo in Deum, Patrem omnipoténtem, Creatórem cæli et terræ.
        Et in Iesum Christum, Fílium ejus únicum, Dóminum nostrum:
        qui concéptus est de Spíritu Sancto, natus ex Maria Vírgine,
         passus sub Póntio Piláto, crucifíxus, mórtuus, et sepúltus:
         descéndit ad ínferos; tértia die resurréxit a mórtuis;
         ascéndit ad cælos; sedet ad déxteram Dei Patris omnipoténtis:
         inde ventúrus est judicáre vivos et mórtuos. Credo in Spíritum
          Sanctum, sanctam Ecclésiam cathólicam, Sanctórum communiónem,
           remissiónem peccatórum, carnis resurrectiónem, vitam ætérnam.
            Amen.
      </p>
    <h2>Glória Patri</h2>
    <p>
      Glória Patri et Fílio et Spirítui Sancto. Sicut erat in princípio,
       et nunc et semper, et in sǽcula sæculórum. Amen.
    </p>
    <h2>Pater noster</h2>
    <p>
      Páter noster, qui es in cælis: sanctificétur nomen tuum; advéniat
       regnum tuum; fiat volúntas tua, sicut in cælo, et in terra.
       Panem nostrum cotidiánum da nobis hódie; et dimítte nobis débita
        nostra, sicut et nos dimíttimus debitóribus nostris; et ne nos indúcas
         in tentatiónem; sed líbera nos a malo. Amen.
    </p>
    <h2>Ave, María</h2>
    <p>
      Ave, María, grátia pléna, Dóminus tecum; benedícta tu in muliéribus, et
       benedíctus fructus ventris tui, Iesus.
       Sancta María, Mater Dei, ora pro nobis peccatóribus,
       nunc et in hora mortis nostræ. Amen.
    </p>
    <h2>Angelus Domini</h2>
    <p>
      Angelus Domini nuntiavit Mariæ;
      Et concepit de Spiritu Sancto. Ave, María....
      Ecce Ancilla Domini;
      Fiat mihi secundum verbum tuum. Ave, María...
      Et Verbum caro factum est;
      Et habitavit in nobis. Ave, María ...
      Ora pro nobis Sancta Dei Génitrix
      Ut digni efficiamur promissionibus Christi.<br>
      <b>Orémus:</b> Grátiam tuam, quæsumus, Dómine,
       méntibus nostris infúnde, ut qui, Angelo nuntiánte,
        Christi Fílii tui incarnatiónem cognóvimus,
        per passiónem eius et crucem ad resurrectiónis
         glóriam perducámur. Per eúndem Christum Dominum
          nostrum. Amen.
    </p>
    <h2>Regína cæli</h2>
    <p>
      Regína cæli lætáre, allelúia.
      Quia, quem meruísti portare, allelúia.
      Resurréxit, sicut dixit, allelúia.
      Ora pro nobis Deum, allelúia.
      Gaude et lætáre, Virgo María, allelúia.
      Quia surréxit Dóminus vere, allelúia.<br>
      <b>Orémus:</b>
      Deus, qui per resurrectiónem Fílii tui, Dómini nostri
       Iesu Christi, mundum lætificáre dignátus es: præsta,
        quæsumus, ut, per eius Genitrícem Virginem Maríam,
         perpétuæ capiámus gáudia vitæ. Per eúndem Christum
          Dóminum nostrum. Amen.
    </p>
    <h2>Salve Regína</h2>
    <p>
      Salve, Regína, mater misericórdiæ; vita, dulcédo et spes
       nostra, salve. Ad te clamámus, éxsules fílii Evæ. Ad te
        suspirámus, geméntes et flentes in hac lacrimárum valle.
        Eia ergo, advocáta nostra, illos tuos misericórdes óculos
         ad nos convérte. Et Iesum, benedíctum fructum ventris tui,
          nobis post hoc exsílium osténde. O clemens, o pia, o
           dulcis Virgo, María.
    </p>
    <h2>Requiem æternam </h2>
    <p>
      Requiem æternam dona eis, Domine,
      Et lux perpetua luceat eis.
      Requiescant in pace. Amen.
    </p>
  <h1 id = "Základnémodlitby(poslovensky)">Základné modlitby(po slovensky)</h1>
    <h2>Znak kríža</h2>
    <p>
      V mene Otca i Syna i Ducha Svätého. Amen.
    </p>
    <h2>Apoštolské vyznanie viery</h2>
    <p>
      Verím v Boha, Otca všemohúceho, Stvoriteľa neba i zeme, i
       v Ježiša Krista, jeho jediného Syna, nášho Pána, ktorý sa
       počal z Ducha Svätého, narodil sa z Márie Panny, trpel za
        vlády Poncia Piláta, bol ukrižovaný, umrel a bol pochovaný,
         zostúpil k zosnulým, tretieho dňa vstal z mŕtvych, vystúpil
          na nebesia, sedí po pravici Boha, Otca všemohúceho, odtiaľ
           príde súdiť živých i mŕtvych.Verím v Ducha Svätého, v svätú
            Cirkev katolícku, v spoločenstvo svätých, v odpustenie hriechov
            , vo vzkriesenie tela a v život večný. Amen.
    </p>
    <h2>Sláva Otcu</h2>
    <p>
      Sláva Otcu i Synu i Duchu Svätému; ako bolo na počiatku, tak nech
      je i teraz, i vždycky, i na veky vekov. Amen.
    </p>
    <h2>Otče náš</h2>
    <p>
      Otče náš, ktorý si na nebesiach, posväť sa meno tvoje,
       príď kráľovstvo tvoje, buď vôľa tvoja ako v nebi, tak i na zemi.
       Chlieb náš každodenný daj nám dnes a odpusť nám naše viny, ako
       i my odpúšťame svojim vinníkom, a neuveď nás do pokušenia, ale zbav
        nás Zlého. Amen.
    </p>
    <h2>Zdravas', Mária</h2>
    <p>
      Zdravas', Mária, milosti plná, Pán s tebou. Požehnaná si medzi
       ženami a požehnaný je plod života tvojho, Ježiš. Svätá Mária,
        Matka Božia, pros za nás hriešnych teraz i v hodinu
        smrti našej. Amen.
    </p>
    <h2>Anjel Pána</h2>
    <p>
      Anjel Pána zvestoval Panne Márii.<br>
      A ona počala z Ducha Svätého. Zdravas', Mária ...
      <br><br>
      Hľa, služobnica Pána.<br>
      Nech sa mi stane podľa tvojho slova. Zdravas',<br>
      Mária ...
      <br>
      <br>
      A Slovo sa telom stalo.<br>
      A prebývalo medzi nami. Zdravas', Mária ...
      <br>
      <br>

      V. Oroduj za nás, svätá Božia Rodička.<br>
      R. Aby sme sa stali hodní Kristových prisľúbení.
      <br>
      <br>
      <b>Modlime sa:</b> Bože, z anjelovho zvestovania vieme,
       že tvoj Syn, Ježiš Kristus, sa stal človekom;
        prosíme ťa, vlej nám do duše svoju milosť, aby
         nás jeho umučenie a kríž priviedli k slávnemu
         vzkrieseniu. Skrze Krista, nášho Pána. Amen.

    </p>
    <h2>Raduj sa, nebies Kráľovná</h2>
    <p>
      Raduj sa, nebies Kráľovná, aleluja.<br>
      Lebo koho si nosila, aleluja,<br>
      z mŕtvych vstal, jak predpovedal, aleluja.<br>
      Pros, aby nás k sebe prijal, aleluja.<br>
      <br>
      V. Raduj sa a veseľ sa, Panna Mária, aleluja.<br>
      R. Lebo Pán naozaj vstal z mŕtvych, aleluja.<br>
      <br>
      <b>Modlime sa:</b> Bože, ty si zmŕtvychvstaním tvojho Syna
      , nášho Pána Ježiša Krista, potešil celý svet; prosíme ťa,
       daj, aby sme na príhovor jeho Rodičky Panny Márie dosiahli
        radosti večného života. Skrze Krista, nášho Pána. Amen.
    </p>
    <h2>Zdravas', Kráľovná</h2>
    <p>
      Zdravas', Kráľovná, matka milosrdenstva;
       život náš i sladkosť a nádej naša, zdravas'.
        K tebe voláme, hriešni synovia Evy, v tomto
         sĺz údolí stenajúci, plačúci. A preto teda,
         premilosrdné oči. A nám Ježiša, ktorý je
          Orodovnica naša, obráť k nám tie svoje
           požehnaný plod života tvojho, tam vo večnosti ukáž
           . Ó, milostivá a nad všetkých pobožná, ó, presladká
           Panna, Matka Božia, Mária.
    </p>
    <h2>Za zosnulých</h2>
    <p>
      Odpočinutie večné daj im, Pane.
      A svetlo večné nech im svieti.
      Nech odpočívajú v pokoji. Amen.
    </p>
    <h1 id = "NajsvätejšiaTrojica">Najsvätejšia Trojica</h1>
    <h2>Viera, nádej, láska</h2>
    <p>
      <i>„A teraz prosím pre Vás, moje duchovné dcéry, požehnanie Trojjediného Boha:
      <br><br>
      Nech Vás požehná Boh, všemohúci Otec, požehnaním, ktorým požehnal celé tvorstvo pri stvorení.
      <br><br>
      Nech Vás požehná Ježiš Kristus, Syn všemohúceho Boha, požehnaním, ktoré dal svetu pri svojom nanebovstúpení a skrze svoju ruku ho rozšíril na celé ľudstvo.
      <br><br>
      Nech Vás požehná Boh, Duch Svätý, požehnaním, ktorým požehnal Pannu Máriu, Božiu Matku a celé kresťanstvo.
      <br><br>
      Požehnanie Najvyššieho nech spočíva na Vás, sprevádza Vás na všetkých Vašich cestách a vovedie Vás raz do večného života. Amen.“</i>
      (Matka Františka Lechnerová, Obežník, 21. 11. 1881)
      <b>Verím v teba,</b> svätý, Trojjediný Bože, Otec, Syn a Duch Svätý, ktorý si všetko stvoril, všetko udržiavaš a riadiš.
      Verím, že Boží Syn sa stal človekom, aby nás vykúpil svojou smrťou a zmŕtvychvstaním.
      Verím, že Duch Svätý nás posväcuje svojou milosťou.
      Verím a vyznávam všetko, čo si ty, ó, Bože zjavil, čo Ježiš Kristus učil a čo apoštoli ohlasovali. Verím v  svätú katolícku Cirkev a prijímam jej náuku.
      Toto všetko verím, pretože ty, ó, Bože, si večná a nekonečná pravda, ktorá nemôže klamať a ani byť oklamaná. Bože, rozmnož moju vieru.
      <br><br>
      <b>Bože, dôverujem</b> v tvoju nekonečnú dobrotu
      a milosrdenstvo. Dúfam, že mi pre zásluhy tvojho
      Syna Ježiša Krista udelíš milosť, aby som poznala
      svoje hriechy, oľutovala ich, prijala tvoje
      odpustenie a po smrti aj večnú blaženosť.
      Túžim ťa milovať a naveky sa tešiť z pohľadu na
      tvoju tvár. Verím, že mi daruješ všetky potrebné
      milosti.<br>
      Dôverujem ti, pretože si všemohúci, nekonečne
      dobrý, milosrdný a verný vo všetkom, čo si prisľúbil.
      Bože, posilni moju nádej.
      <br><br>
      <b>Môj Bože,</b> z celého srdca a nadovšetko Ťa
      milujem, pretože si najvyššie dobro, si nekonečne
      dokonalý a hodný všetkej lásky.<br>
      Milujem ťa pre Teba samého, lebo vidím tvoju
      dobrotu, ktorú bez prestania prejavuješ mne
      i všetkým stvoreniam.<br>
      Túžim ťa milovať ako tvoji svätí a spájam svoju
      nedokonalú lásku s ich láskou.<br>
      Ó, Bože, rozpaľuj vo mne túžbu po tvojej láske.
    </p>

    <h2>Ľútosť</h2>
    <p>
      <i>„Nech Vám Trojjediný Boh na príhovor Obdivuhodnej
      Matky odpustí vaše chyby a udelí milosť, aby ste sa
      znova stali vernými členkami našej Kongregácie.“
      (Matka Františka Lechnerová, Obežník, 21. 11. 1889)</i>
      <br><br>
      Môj Bože, môj Stvoriteľ, Vykupiteľ i Posvätiteľ
      zo srdca ľutujem, že som urazila Teba, moje
      najväčšie dobro. Túžim ťa čo najvrúcnejšie
      a nadovšetko milovať.
      <br><br>
      Bože Otče, vo svojom nekonečnom
      milosrdenstve ma znovu prijmi za svoju dcéru.
      Daruj mi milosť vždy úprimne oľutovať hriechy.
      Rozpáľ v mojom srdci túžbu, aby som nikdy
      nekonala proti tvojej svätej vôli.
      Mocou Ducha Svätého príď mi na pomoc v boji
      proti hriechu. Posilňuj ma v slabosti a pomôž mi
      odporovať všetkým pokušeniam.
      <br><br>
      Môj Boh a Otec, spolu s Ježišom Kristom,
      trpiacim a umierajúcim na kríži sa odovzdávam do
      tvojich rúk. Premieňaj moje srdce, aby som sa stále
      viac podobala tvojmu Synovi. Amen.
    </p>

    <h2>Modlitba pri embléme</h2>
    <p>
      <i>„Prosím Pána, aby očistil všetky Vaše myšlienky,
      zošľachťoval Vaše slová a posväcoval Vaše skutky.“
      (Matka Františka Lechnerová, Obežník, 27. 11. 1882)</i>
      <br><br>
      Milovaný Otec, daj mi svoje požehnanie, aby
      som aj dnes mohla žiť v tvojej láske. Pošli ma do
      sveta, ako si poslal svojho Syna Ježiša, aby som ju
      zviditeľňovala.
      <br><br>
      Ježiš, ukry ma vo svojom Najsvätejšom Srdci,
      aby som aj dnes žila v jednote s Otcovou vôľou.
      Duch Svätý, poslaný Ježišom, buď mojou silou
      a potešiteľom v ťažkostiach, aby som aj dnes žila
      svoje zasvätenie pre Cirkev i Kongregáciu. Amen.
    </p>

    <h2>Modlitba chvály k Najsvätejšej Trojici</h2>
    <p><i>„Dobrý Boh urobil ešte iný zázrak, na príhovor Trikrát
        Obdivuhodnej Matky, keď sme za jeden rok mohli postaviť
        kostol aj kláštor. Pre toto dielo nám pomohol nájsť veľa
        dobrodincov.“
        (Matka Františka Lechnerová, Obežník, 6. 8. 1891)</i>
        <br><br>
        Chvála ti, večný Vládca, živý Boh, vždy
        prítomný, vždy láskavý a milosrdný Otec. Nech sa
        ti vzdáva teraz i naveky úcta, chvála, sláva a česť
        skrze tvoju, do slnka zahalenú Dcéru, našu
        obdivuhodnú Matku!
        <br><br>
        Chvála ti, Obetovaný Bohočlovek, krvácajúci
        Baránok a Kráľ pokoja. Chvála ti, Strom života,
        náš Sprievodca a Brána do Otcovho srdca. Chvála
        ti, od vekov zrodený z Otca a na veky s Ním
        vládnuci. Nech sa ti vzdáva vždy úcta, sláva,
        chvála, dobrorečenie a  zmierenie skrze tvoju
        Nepoškvrnenú a našu obdivuhodnú Matku.
        <br>
        Chvála ti, Duch Večnosti, stále žiariaca Svätosť,
        od vekov pôsobiaca v Bohu! Plameň vychádzajúci
        od Otca k Synovi! Hučiaci víchor, ktorý dáva silu,
        svetlo a jas údom Mystického Tela! Ty večný
        Oheň Lásky, Oživovateľ! Nech sa ti vzdáva teraz
        i na veky sláva a chvála skrze tvoju hviezdami
        korunovanú Nevestu, našu obdivuhodnú Matku.

    </p>

    <h2>Zasvätenie domu Najsvätejšej Trojici</h2>
    <p><i>„Nech Vás žehná Najsvätejšia Trojica, Boh Otec, Boh
        Syn, Boh Duch Svätý! Mária nech je Vašou Matkou,
        svätý Jozef Vaším ochrancom, Boží anjeli Vašimi
        sprievodcami.“
        (Matka Františka Lechnerová, Obežník, 27. 11. 1882)</i>
        <br><br>
        Trojjediný Bože, Pán neba i zeme: Otec, Syn
        a Duch Svätý, tebe, Bohu skrytému v Najsvätejšej
        sviatosti; tebe vznešená Kráľovná nebies a Matka
        Mária, vám svätí anjeli i tebe, svätý Jozef, otec
        Augustín i všetci svätí patróni, zasväcujeme tento
        dom.
        <br><br>
        Nebeský Otec, maj v ňom zaľúbenie.
        <br><br>
        Ty, krv prelievajúci Ženích, vezmi si ho ako
        svoje vlastníctvo a požehnaj v ňom tých, za
        ktorých si vylial svoju svätú krv.
        <br><br>
        Aj ty, Duch Svätý, prijmi ho za svoj príbytok.
        Nech je viditeľným znamením neviditeľných
        milosti, ktoré nám dávaš a cez nás aj mnohým
        iným.
        <br><br>
        Nech v ňom nájdeš zaľúbenie aj ty, naša nebeská
        Matka Mária a Ochrankyňa. Nech všetci, ktorí
        k nám prichádzajú, rastú v tvojej láske, lebo tebe
        patrí po Bohu najväčšia úcta.
        <br><br>
        Nech v ňom nájdu zaľúbenie Anjeli, všetci Boží
        svätí, ochrancovia našej kongregácie, svätý Jozef
        a svätý Augustín, ktorí v spoločenstve s oslávenou
        Cirkvou bez prestania zvelebujú tvoju chválu.
        <br><br>
        Pane, všetko ti patrí. Vezmi si to z našich rúk
        a osláv svoje meno. Prijmi naše chvály a daj, aby
        všetko, čo robíme, slúžilo tebe na česť a slávu
        a nám na pokoru. Amen.
        <br><br>

    </p>

    <h2>Najsvätejšia Trojica</h2>
    <p>
      <i>„Zvolávam na Vás požehnanie Trojjediného Boha,
      pomoc našej dobrej Matky Márie a ochranu svätých
      anjelov.“
      (Matka Františka Lechnerová, Obežník, 18. 12. 1891)</i>
      <br><br>
      Najsvätejšia Trojica, Boh Otec, Syn a Duch Svätý.
      Požehnanie nášho Pána Ježiša Krista, jeho smrť
      a zmŕtvychvstanie, nepoškvrnené počatie Panny
      Márie, ochrana anjelov a príhovor svätých nech nás
      chránia od všetkých viditeľných i neviditeľných
      nepriateľov teraz i v hodine našej smrti. Amen.
    </p>

    <h2>Kajúce litánie</h2>
    <p>
      <i>„Najdobrotivejší nás aj napriek mnohým nevernostiam
      a ľahostajnosti v jeho svätej službe zahŕňal milosťami
      a požehnaním. Ako prejavíme svoj vzťah k nášmu
      láskyplnému Otcovi? Ponáhľajme sa k Najsvätejšej
      sviatosti a plné pokory a ľútosti nad mnohými hriechmi
      a chybami prosme o odpustenie a milosť opravdivej
      nápravy života. Modlime sa potom Kajúce litánie a
      dajme si dobré predsavzatia do budúcnosti, aby sme sa
      usilovali žiť tak, ako to žiada náš duchovný stav a naše
      sväté Pravidlá.“
      (Matka Františka Lechnerová, Obežník, 6. 8. 1891)</i>

      <table id="table">
        <tr>
          <td>Pane, zmiluj sa.</td>
          <td>Pane, zmiluj sa.</td>
        </tr>
        <tr>
          <td>Kriste, zmiluj sa.</td>
          <td>Kriste, zmiluj sa.</td>
        </tr>
        <tr>
          <td>Pane, zmiluj sa.</td>
          <td>Pane, zmiluj sa.</td>
        </tr>
      </table>
      <br><br>
      Otec na nebesiach, Bože, zmiluj sa nad nami.<br>
      Syn, Vykupiteľ sveta, Bože,<br>
      Duch Svätý, Bože,<br>
      Svätá Trojica, jeden Boh,<br>
      <br><br>
      Bože, ty nechceš smrť hriešnika, ale aby sa obrátil a žil,<br>
      zmiluj sa nad nami.<br>
      Bože, ty nás pozývaš k pokániu a k zmene života,<br>
      Bože, ty s láskou prijímaš kajúceho hriešnika,<br>
      Bože, ty sa tešíš z obrátenia hriešnika,<br>
      Bože, ty odpustené hriechy viac nepripomínaš,<br>
      Bože, ty si nám dal svojho Syna ako zmiernu obetu
      za naše hriechy,<br>
      Milosrdný Bože,<br>
      Dobrotivý Bože,<br>
      Odpúšťajúci Bože,<br>
      Trpezlivý Bože,<br>
      Všemohúci Bože,<br>
      Spravodlivý Bože,<br>
      Milujúci Bože,<br>
      My, úbohí hriešnici, prosíme ťa, vyslyš nás.<br>
      Aby si nám odpustil,<br>
      Aby si nás zachránil,<br>
      Aby si nás viedol k opravdivému pokániu,<br>
      Aby sme umŕtvovali naše zlé náklonnosti,<br>
      Aby sme sa stali novými ľuďmi, podobnými<br>
      Ježišovi a Márii,<br>
      Aby sme sa stali hodnými údmi Kristovho
      mystického tela,<br>
      Aby sme sa vždy rozhodovali v duchu viery,<br>
      Aby sme s tvojou pomocou vytrvalo konali dobro,<br>
      Aby sme vždy rástli v tvojej láske,<br>
      Aby sme sa chránili príležitosti k hriechu,<br>
      Aby sme ťa nikdy viac dobrovoľne neurazili,<br>
      Baránok Boží, ty snímaš hriechy sveta,<br>
      zľutuj sa nad nami, Pane.<br>
      Baránok Boží, ty snímaš hriechy sveta,<br>
      vyslyš nás, Pane.<br>
      Baránok Boží, ty snímaš hriechy sveta,<br>
      zmiluj sa nad nami.
      <br><br>
      <b>Modlime sa:</b> Bože, ty prejavuješ veľkosť svojho
      milosrdenstva najmä v obrátení hriešnikov. Udeľ
      nám milosť, aby sme poznali veľkosť našich
      hriechov a úprimne ich pred tebou ľutovali. Nech
      nás neustály návrat k tebe a pokánie privedie tam,
      kde svätí kajúcnici večne oslavujú tvoje veľké
      milosrdenstvo. Skrze Krista, nášho Pána. Amen<br>
      <i>(Zo zápisníka Matky Františky)</i>


    </p>
    <h2>Litánie k Najsvätejšej Trojici</h2>
    <p><i>„Teraz úpenlivo prosím Trojjediného Boha, aby
        všetkým doprial vstúpiť do nového roku s čistým srdcom
        a obšťastnil nás plnosťou svojho požehnania.“
        (Matka Františka Lechnerová, Obežník, 27. 12. 1887)</i>

        <table id="table">
          <tr>
            <td>Pane, zmiluj sa.</td>
            <td>Pane, zmiluj sa.</td>
          </tr>
          <tr>
            <td>Kriste, zmiluj sa.</td>
            <td>Kriste, zmiluj sa.</td>
          </tr>
          <tr>
            <td>Pane, zmiluj sa.</td>
            <td>Pane, zmiluj sa.</td>
          </tr>
        </table>

        Otec na nebesiach, Bože, zmiluj sa nad nami.<br>
        Syn, Vykupiteľ sveta, Bože,<br>
        Duch Svätý, Bože,<br>
        Svätá Trojica, jeden Boh,<br>
        Živý a pravdivý Boh, zmiluj sa nad nami.<br>
        Jediný a večný Boh,<br>
        Veľký a všemohúci Boh,<br>
        Vševediaci a všadeprítomný Boh,<br>
        Nadovšetko dobrotivý a milosrdný Boh,<br>
        Svätý a spravodlivý Boh,<br>
        Nekonečne trpezlivý Boh,<br>
        Opravdivý a verný Boh,<br>
        Boh a Pán zástupov,<br>
        Boh, Stvoriteľ a Pán života,<br>
        Boh, Vykupiteľ a Darca zmierenia,<br>
        Boh, Tešiteľ a pôvodca blaženosti,<br>
        Ty, ktorý si začiatok a koniec,<br>
        Ty, ktorý si bol, ktorý si a ktorý budeš,<br>
        Ty, skrze ktorého a v ktorom všetko jestvuje,<br>
        Ty, v ktorom žijeme, hýbeme sa a sme,<br>
        Ty, ktorý vidíš aj v skrytosti a vieš všetko skôr,<br>
        ako sa to stane,<br>
        Ty, ktorý si všetko stvoril a povolal k večnému životu,<br>
        Ty, ktorý premieňaš všetko na dobro, pre tých
        ktorí ťa milujú,<br>
        Bože, nepochopiteľný na tvojich cestách,<br>
        Bože, nepreniknuteľný v tvojich súdoch,<br>
        Bože, tajomný v tvojich rozhodnutiach,<br>
        Bože, dobrotivý, odpúšťajúci a láskavý,<br>
        Buď nám milosrdný, odpusť nám, Pane.<br>
        Buď nám milostivý, vyslyš nás, Pane.<br>
        Od pýchy a namyslenosti, vysloboď nás, Pane.<br>
        Od nenávisti a závisti,<br>
        Od všetkého hnevu a zlej vôle,<br>
        Od ducha nevery,<br>
        Od malomyseľnosti a zúfalstva,<br>
        Od opovážlivosti a povier,<br>
        Od blížiacich sa nebezpečenstiev,<br>
        Od zaslúžených trestov,<br>
        Od moru, hladu a vojny ,<br>
        Od večného zatratenia,<br>
        Pre tvoju všemohúcnosť,<br>
        Pre tvoju večnú múdrosť,<br>
        Pre tvoju zhovievavosť a milosrdenstvo,<br>
        Pre tvoju nekonečnú lásku a vernosť,<br>
        V deň nášho súdu,<br>
        My, hriešnici, prosíme ťa, vyslyš nás.<br>
        Posilni a zachovaj nás v konaní dobra,<br>
        Osvieť a upevňuj našu vieru,<br>
        Posilni a zachovaj nás v kresťanskej nádeji,<br>
        Rozmnož a očisti našu lásku k tebe,<br>
        Ochraňuj a veď svoju Cirkev,<br>
        Rozmnož dary pre budovanie tvojho kráľovstva,<br>
        Daruj nám každodenný chlieb pre telo i pre dušu,<br>
        Daj, aby sme stále vzdávali úctu a chválu tvojmu
        svätému menu,<br>
        Daj, aby sa plnila tvoja svätá vôľa na nebi i na zemi,<br>
        Odpusť nám naše viny,<br>
        Ochráň nás pred pokušeniami,<br>
        Zachráň nás pred každou núdzou,<br>
        Zachráň nás od náhlej a nečakanej smrti,<br>
        Daj večné odpočinutie dušiam zomrelých,<br>
        Najsvätejšia Trojica, Otec, Syn a Duch Svätý,<br>
        Baránok Boží, ty snímaš hriechy sveta,<br>
        zľutuj sa nad nami, Pane.<br>
        Baránok Boží, ty snímaš hriechy sveta,<br>
        vyslyš nás, Pane.<br>
        Baránok Boží, ty snímaš hriechy sveta,<br>
        zmiluj sa nad nami.
        <br><br>

        V.: Velebme Otca a Syna so Svätým Duchom.<br>
        R.: Chváľme a vyvyšujme ho naveky.<br>

        <b>Modlime sa:</b>Všemohúci Bože, ty si dal svojim
        služobníkom milosť, aby vierou spoznali
        a uctievali slávu Najsvätejšej Trojice. Prosíme ťa,
        daj nám vytrvalosť vo viere a silu odolať každému
        zlu. Skrze nášho Pána Ježiša Krista, tvojho Syna,
        ktorý s tebou žije a kraľuje v jednote s Duchom
        Svätým po všetky veky vekov. Amen.<br>
        <i>(Pokladnica modlitieb, str. 43-55)</i>
    </p>
    <h1 id = "BOHOTEC">BOH OTEC</h1>
    <h2>Obetovanie</h2>
    <p><i>„I my sme povolané horlivo spolupracovať s Kristom
        pre spásu nesmrteľných duší.“<br>
        (Matka Františka Lechnerová, Obežník, 5. 3. 1881)</i>
        <br><br>
        Môj Bože, na tvoju väčšiu česť a slávu obetujem
        všetky svoje myšlienky, slová a skutky a spájam
        ich s utrpením a smrťou nášho Pána Ježiša Krista.
        Amen.
        <br><br>
        Bože, udeľ mi šťastnú hodinu v živote i v smrti.
        Skrze Krista nášho Pána. Amen.Odpočinutie večné daj,
         Pane, všetkým zosnulým.
        A večné svetlo nech im svieti. Nech odpočívajú
        v tvojom pokoji. Amen.
    </p>
    <h2>Modlitba svätého Augustína - Chvála</h2>
    <p><i>„Máme mnoho dôvodov, aby sme boli Pánu Bohu
        oddané vďačnou láskou. Koľko dobrodení preukázal
        každej jednej z nás v našej Kongregácii a skrze nás i
        druhým!“
        <br><br>
        (Matka Františka Lechnerová, Obežník, 5. 3. 1881)</i><br>
        Pane, ty si veľký a hoden všetkej chvály. Tvoja
        moc a tvoja múdrosť nikdy nekončí. Som človek,
        som iba nepatrná časť tvojho stvorenia, a predsa sa
        odvažujem ťa chváliť. Som človek, ktorý raz
        zomrie. Poznám svoje hriechy a viem, že pyšnému
        odporuješ. A predsa, ty sám chceš, aby som ťa
        chválila radostným srdcom, lebo si ma stvoril na
        svoj obraz a moje srdce je nespokojné, kým
        nespočinie v tebe.
    </p>
    <h2>Modlitba svätého Augustína - Láska</h2>
    <p><i>„Všetky začnime pracovať s novou horlivosťou,
      s omladenou silou na zdokonaľovaní seba samých, aby
      sme upevnené v dobrom mohli vykonať mnoho pre
      Boha, pre chudobných a pre našu Kongregáciu.“</i><br>
      (Matka Františka Lechnerová, Obežník, 10. 11. 1878)
      <br><br>
      Môj Bože, milujem ťa celou dušou, celým
      srdcom a celou silou. Teším sa z tvojej slávy
      a vznešenosti. Si moja láska, moje jediné dobro
      a jediná túžba! Existuje rozumné stvorenie, ktoré
      by ťa nemilovalo?
      Keby som mohla zväčšiť tvoju slávu, rada by
      som ti dala všetko čo mám i svoj život. No nie je to
      možné, pretože ty sám si zdroj, z ktorého vyviera
      všetko dobré, čo kedy bolo, je a bude. Ó, Láska,
      kto by ťa nemiloval. Ty si dokonalé a jedinečné
      dobro, si Oheň, ktorý neustále horí a nikdy nezhasne.
      Zapáľ ma, aby som aj ja horela a  milovala ťa vo
      všetkom a nadovšetko. Lebo nemiluje ťa nik, kto
      okrem teba miluje niečo iné a nemiluje to kvôli tebe.
    </p>
    <h2>Prosba k Otcovi</h2>
    <p><i>„Táto Jeho svätá Krv (...) nech nám vymôže milosť
      a milosrdenstvo u nebeského Otca“<br>
      (Matka Františka Lechnerová, Obežník, 1. 3. 1886)</i>
      <br><br>
      Večný Otče, obetujem ti predrahú Krv Ježiša
      Krista na odpustenie mojich hriechov a na úmysel
      svätej Cirkvi.
    </p>
    <h2>Modlitba ľútosti</h2>
    <p><i>„Boh každej jednej z nás vo svojej otcovskej priazni
      od okamihu povolania do rehoľného stavu udelil mnohé
      a veľké milosti. Spýtajme sa seba, ako sme tieto dary
      využili a ako sme ďakovali Pánu Bohu za milosť
      povolania. Premýšľajte, prosím, nad týmito dvoma
      bodmi a z hĺbky srdca oľutujte nevyužité milosti.“<br></i>
      (Matka Františka Lechnerová, Obežník, 5. 3. 1881)
      <br><br>
      Môj Bože, zo srdca ľutujem všetky svoje
      hriechy. Ľutujem ich nielen preto, že som nimi
      urazila teba, spravodlivého Sudcu a  zaslúžila som
      si trest, ale najmä preto, že som urazila svojho
      Boha a Pána, Stvoriteľa a Vykupiteľa, moje
      najväčšie a najláskavejšie Dobro, ktoré nadovšetko
      milujem.
      Odsudzujem každý hriech i príležitosť k nemu.
      Nechcem ťa viac uraziť. Udeľ mi milosť, aby som
      vytrvala vo svojom predsavzatí.
      Neopusť ma v boji proti hriechu. Posilni ma
      v slabosti a pomôž mi zvíťaziť nad pokušeniami.
      Ty si môj Boh a môj Otec, zverujem sa tvojmu
      milosrdenstvu. Amen.
    </p>
    <h2>Modlitba kajúcnika</h2>
    <p><i>„Usilujme sa potešovať milého Spasiteľa v jeho
      opustenosti na Olivovej hore a na kríži, aby sme
      s odvahou a svedomito plnili svoje rehoľné povinnosti.“<br>
      (Matka Františka Lechnerová, Obežník, 23. 2. 1879)</i>
      Nebeský Otče, ľutujem všetky hriechy a chyby
      celého môjho života, lebo som nimi urazila teba,
      moje najvyššie, najláskavejšie Dobro.
      Túžim ich odčiniť s takou láskou, s akou za mňa
      trpel Ježiš, tvoj jednorodený Syn v Getsemanskej
      záhrade, pri bičovaní i na Kalvárii. Túžim ich odčiniť
      s takou láskou, s akou sa neustále obetuje v
       Najsvätejšej oltárnej sviatosti. Otče, prijmi jeho
      zadosťučinenie, namiesto mojej nedokonalej ľútosti.<br><br>
      <i>(S cirkevným schválením, arcib. ordinariát Viedeň,
        4.10.1919, Z. 10818 Dr. Josef Pfluger, Gvk. Dr.
        Kamprath, Kzd. GA-KTGL, AIe, 10)</i>
    </p>
    <h2>Dokonalá ľútosť</h2>
    <p><i>„Z hĺbky našich sŕdc ľutujme naše nedôstojné správanie!“<br>(Matka Františka Lechnerová, Obežník, 5. 3. 1881)</i><br><br>
      Môj Boh a Pán! Zo srdca ľutujem všetky hriechy
      svojho života, lebo som nimi urazila teba,
      najvyššiu vznešenosť a svätosť, svojho
      najláskavejšieho Otca.
      Bola som voči tebe nevďačná, nectila som si ťa
      a opovrhovala som tebou.
      S pomocou tvojej milosti ťa už viac nechcem
      uraziť. Amen.<br>
      <i>(Imprimatur arcibiskupského ordinariátu,Viedeň, 7.10.1935, Z. 7763)</i>
    </p>
    <h2>Modlitba k Otcovi</h2>
    <p><i>„Podobenstvo o márnotratnom synovi je vždy užitočná,
        potešujúca a láskyplná téma.“<br>(Matka Františka Lechnerová: Výroky)</i><br><br>
        Otče, prichádzam k tebe. Od začiatku môjho
        života ma zahŕňaš svojimi milosťami
        a dobrodeniami. A ja som bola k tebe často
        nevďačná a necitlivá. Dokedy ešte budem
        zneužívať tvoju zhovievavosť? A ako dlho budeš
        ty, milosrdný Otče, čakať na moje obrátenie?
        Nezmení sa tvoje milosrdenstvo na spravodlivosť?
        Myšlienka na tvoju veľkú lásku, obmäkčuje moje
        tvrdé srdce. Už dlhšie nevládzem odporovať.
        Vraciam sa ako márnotratný syn do tvojho náručia.
        Nechcem viac zarmútiť tvoje otcovské srdce
        a prosím ťa: Prijmi ma do svojho milosrdenstva.<br><br>
        Svätí Anjeli, orodujte za mňa. Amen.
    </p>
    <h2>Prosba o Božiu ochranu</h2>
    <p><i>„Vďačne si uvedomujme, že nad nami vládne múdrosť Božej
          prozreteľnosti, otcovsky nás ochraňuje a žehná nám.“<br>
          (Matka Františka Lechnerová, Obežník, 27. 11. 1879)</i><br><br>
          Všemohúci a milosrdný Pane, veď nás po ceste
          pokoja a šťastia. Svätý archanjel Rafael,
          sprevádzaj nás, aby sme sa v pokoji, v zdraví
          a v radosti mohli opäť vrátiť domov.<br><br>
          Bože, ty, ktorý si izraelský ľud previedol cez
          more suchou nohou a svetlom hviezdy si viedol
          troch mudrcov k sebe, daruj nám šťastné putovanie
          a pokojné dni. Nech nás tvoj svätý anjel privedie
          do prístavu večnej spásy.<br><br>
          Bože, ktorý si vyviedol Abraháma z chaldejského
          Uru a ochraňoval si ho počas jeho putovania,
          prosíme ťa, chráň aj nás – tvoje služobnice.
          Buď nám útechou v samote; tieňom v horúčavách;
          ochranou v daždi a v mraze; posilou v únave;
          obranou v protivenstvách, oporou na cestách
          a istým prístavom v nebezpečenstve. Daj, aby sme
          pod tvojím vedením šťastne a v zdraví prišli
          domov.<br><br>
          Pane, prosíme ťa, nakloň svoj sluch k našim
          prosbám. Požehnávaj nás na cestách spásy a ochraňuj
          nás svojou pomocou pri plnení každej novej úlohy.<br><br>
          Všemohúci Otče, prosíme ťa, daj, aby tvoja rodina
          kráčala po ceste spásy a zachovávala výzvu svätého
          Jána Krstiteľa.<br><br>
          Udeľ jej milosť, aby s istotou prišla k Tomu,
          o ktorom Ján hlásal, že je blízko, k nášmu Pánovi,
          Ježišovi Kristovi, tvojmu Synovi, ktorý s tebou žije
          a kraľuje v jednote s Duchom Svätým po všetky
          veky vekov. Amen.
    </p>
  <h1 id="JEŽIŠKRISTUS">JEŽIŠ KRISTUS</h1>
    <h2>Odovzdanie sa Kristovi</h2>
    <i>„Skrze úplné oddanie sa svätým úmyslom božskej Lásky
budú členky Kongregácie posväcovať svoj život a
prinášať seba ako obetu Pánovi“<br>(Matka Františka Lechnerová, Stanovy 1871)</i><br><br>
    <p>Pane, tvoje je všetko na nebi i na zemi. I ja sa ti
      v jednoduchosti srdca odovzdávam svojimi
      sľubmi: čistotou, chudobou a poslušnosťou.
      Dávam sa ti ako obeta a znova sa zasväcujem
      tvojej službe, aby som naveky zvelebovala tvoje
      meno.<br><br>
      Prijmi ma Pane, a posväť v tajomnej hostine
      svojho tela a krvi, ktoré som teraz prijala
      v Najsvätejšej oltárnej sviatosti ako záruku večného
      života.<br><br>
      Mária, moja Matka, tvoj príhovor je najmocnejší.
      Pros svojho Syna, aby mi dal vytrvalosť vo svätej
      službe. A ty, anjel strážca, sprevádzaj ma. Všetci
      svätí ochrancovia, orodujte za mňa. Amen.
    </p>

    <h2>Duša Kristova</h2>
    <i>„Aká šťastná bude každá jedna z Vás, keď bude Knieža pokoja prebývať vo Vašom srdci“<br>(Matka Františka Lechnerová, Obežník, 27. 11. 1879)</i><br><br>
    <p>
      „Našla som, koho moja duša miluje. Chytila som
      ho a nepustila viac.“ (Pies 3, 4)<br><br>
      Môj Pán a môj Boh, daj aby som mohla so
      svätým Pavlom zvolať: „Už nežijem ja, ale vo mne
      žije Kristus“ (Gal 2, 20).<br><br>
      Duša Kristova, posväť ma.<br>
      Telo Kristovo, spas ma.<br>
      Krv Kristova, napoj ma.<br>
      Voda z boku Kristovho, obmy ma.<br>
      Umučenie Kristovo, posilni ma.<br>
      Ó, dobrý Ježišu, vyslyš ma.<br>
      Do svojich svätých rán skry ma.<br>
      Nedaj mi odlúčiť sa od teba.<br>
      Pred zlým nepriateľom chráň ma.<br>
      V hodine mojej smrti povolaj ma.<br>
      A daj mi prísť k tebe,<br>
      aby som ťa s tvojim svätými<br>
      chválila na veky vekov. Amen.<br>
    </p>

    <h2>Duchovné sväté prijímanie</h2>
    <i>„Moje milé sestry, keď Ježiš nájde vo Vašom srdci dôstojne pripravené miesto, rád u Vás zostane a vy pocítite jeho prítomnosť!“<br>(Matka Františka Lechnerová, Obežník, 1. 12. 1877)</i><br><br>
    <p>
      Môj Pán a Boh, milujem ťa z celého srdca
      a preto ľutujem všetky hriechy, ktorými som ťa tak
      často zraňovala. Zriekam sa ich, chcem sa polepšiť
      a teba, môj Bože, už nikdy viac neuraziť.<br><br>
      Pevne verím, že si skutočne prítomný v Najsvätejšej
      Eucharistii. Moja duša túži po tebe. A pretože ťa
      nemôžem prijať v Najsvätejšej oltárnej sviatosti,
      prosím ťa, príď do môjho srdca duchovne (chvíľka
      ticha). Objímam ťa, Ježiš, odovzdávam sa ti
      a spájam sa s tebou. Nedovoľ, aby ma niekto,
      alebo niečo odlúčilo od teba.
    </p>

    <h2>Prosba o zjednotenie sa s Božským Srdcom</h2>
    <i>„Boh nám pomôže v takej miere, ako si to zaslúžime.
      Preto sa úprimne snažme, aby sme sa stali opravdivými
      Dcérami Božskej Lásky. Urobme Božskému Srdcu
      Ježišovmu túto radosť.“
      <br>(Matka Františka Lechnerová, Obežník, 6. 1. 1881)</i><br><br>
    <p>
      Srdce Ježišovo, milujem ťa. Ty si ma milovalo skôr.
      Vezmi si moje srdce a daruj mi tvoje. Zjednoť ma
      s tebou. Udeľ mi milosť, aby som chcela iba to, čo
      chceš ty. Túžim ťa milovať v čase útechy a radosti
      i vo chvíľach bolesti a smútku.
      Ježiš, nechcem nič okrem teba, lebo iba ty sám si
      pre mňa všetkým.
    </p>

    <h2>Prosba o pravú ľútosť</h2>
    <i>„Často a s radosťou hovorte o nekonečnej láske, ktorú
      nám Ježiš prejavil svojím svätým utrpením. Hovorte o
      tom so svojimi spolusestrami a s tými, ktorí sú vám
      zverení, ešte viac však samy so sebou a pritom usilovne
      rozjímajte o jeho svätom utrpení.“<br>(Matka Františka Lechnerová, Obežník, 9. 2. 1877)</i><br><br>
    <p>
      Dobrý a láskavý Ježiš, pred tvojou svätou tvárou
      padám na kolená. Vrúcne a z hĺbky duše ťa prosím:
      vtlač do môjho srdca city živej viery, nádeje a lásky,
      daruj mi pravú ľútosť nad mojimi hriechmi a pevné
      predsavzatie sa polepšiť.<br><br>
      Dobrý Ježiš, s dojatím a s bolesťou duše uvažujem
      a rozjímam o tvojich piatich ranách. V duchu vidím, čo
      o tebe hovorí prorok Dávid: „Prebodli mi ruky aj nohy,
      môžem si spočítať všetky moje kosti.“ (Ž 22,17)
    </p>

    <h2>Prosba o milosrdenstvo</h2>
    <i>„Vaše srdce nech mlčí, aby ste mali viac času na
        rozhovor so svojím trpiacim Spasiteľom.“<br>(Matka Františka Lechnerová, Obežník, 9. 2. 1877)</i><br><br>
    <p>
      Dobrý a milosrdný Bože, zmiluj sa nad nami.
      Odpusť nám všetky naše hriechy, previnenia
      a nedokonalosti. Ľutujeme ich, pretože sme nimi
      zarmútili teba, naše najvyššie Dobro. Chceme sa
      polepšiť.<br>
      Prosíme ťa, riaď naše myšlienky, slová a skutky
      podľa tvojej svätej vôle, aby náš život bol odrazom
      tvojho života. Celkom sa ti odovzdávame. Veď
      nás, ako sa ti páči.<br>
      Ježiš, tebe žijeme!<br>
      Ježiš, tebe zomierame!<br>
      Ježiš, tvoje sme v živote i v smrti! Amen.
    </p>

    <h2>Darovanie sa Ukrižovanému</h2>
    <i>„Sme dcéry trpiacej Lásky, preto sa máme usilovať, aby
      táto láska bola prijatá a opätovaná.“<br>(Matka Františka Lechnerová, Obežník, 23.2. 1879)</i><br><br>
    <p>
      Ježiš, ty si ukrižovaná láska môjho Boha! Úplne
      sa ti darujem.
      Ty si moja viera, moja nádej a naveky moja láska.
      Môj Boh a Pán! Milujem ťa. Keby som ťa mohla
      milovať ešte viac!
      Pozri, dávam ti svoju slobodu a prosím, daruj mi
      za ňu putá tvojej lásky.
      Pripútaj si moju myseľ, očisti ju, aby sa obracala
      iba k tebe.
      Vezmi si môj rozum, osvieť ho, aby žiadne zlo
      nezahalilo moje srdce.
      Vezmi si moju vôľu, nech sa stane tvojou a daj,
      nech sa naše srdcia spoja v jedno. Prijmi ma ako
      obetu so všetkým, čo mám a čo som.
      Urob so mnou to, čo sa ti páči. Odovzdávam sa
      do tvojej vôle. Daj mi len milosť a lásku. Takto
      budem tvoja a ty budeš môj. Naveky budem
      šťastná. Amen.
    </p>

    <h2>Modlitba k ukrižovanému Kristovi</h2>
    <i>„Ani jeden deň by sa nemal skončiť bez rozjímania
o Ježišovom utrpení.“<br>(Matka Františka Lechnerová, Obežník, 9. 2. 1877)</i><br><br>
    <p>
      Keď ukrižovali Pána Ježiša, nastala po celej zemi
      tma. Ježiš zvolal mocným hlasom: „Bože môj,
      Bože môj, prečo si ma opustil?“<br><br>
      Po týchto slovách odovzdal svojho ducha.
      Božský Spasiteľ, Ježišu Kriste, ty si zomrel
      v najhlbšom ponížení na kríži, aby si nás zachránil.
      Zvelebujeme ťa, ako nášho Pána a Boha.
      Ďakujeme ti za tvoju veľkú lásku, s ktorou si
      obetoval svoj život a prelial svoju svätú Krv na
      odpustenie našich hriechov.
      Z lásky k tebe sa chceme vyhýbať hriechu, vziať
      na seba kríž a nasledovať ťa. Nech tvoje utrpenie
      a smrť nie sú pre nás zbytočné, ale nech nás urobia
      hodnými tvojho kráľovstva. Amen.
    </p>

    <h2>Modlitba k Spasiteľovi</h2>
    <i>„Aby si každá sestra viac vážila cenu svojej nesmrteľnej
      duše, je mojou výslovnou vôľou, aby ste si zvykli
      vykonávať nasledujúce zbožné cvičenie. Každý večer,
      keď si ľahnete na odpočinok, vezmite do rúk svoj
      rehoľný krížik a minútu uvažujte o ukrižovanom
      Spasiteľovi, potom nech každá pobozká jeho päť rán a
      nech sa pomodlí:</i><br><br>
    <p>
      Ty za mňa na kríži trpiaci a umierajúci Spasiteľ,
      nenechaj svoju drahú Krv, pre moju dušu stratenú.
      Amen.“<br><br>
      <i>(Matka Františka Lechnerová, Obežník, 11.4. 1890)</i>
    </p>

    <h2>Modlitba ku Kristovým ranám</h2>
    <i>„Odporúčajme sa pod ochranu Matky Božej a môžeme
si byť isté, že nestratíme povolanie.“<br>(Matka Františka Lechnerová, Obežník, 6. 3. 1878)</i><br><br>
    <p>
      Ježiš, s hlbokou úctou sa klaniam tvojim svätým
      ranám. Sú svedectvom lásky a nášho vykúpenia.<br><br>
      Ty si ich prijal pri umučení a teraz žiaria ako
      hviezdy na nebi. Skry ma v týchto tvojich ranách
      a chráň ma pred útokmi Zlého.<br><br>
      Mária, Matka môjho Vykupiteľa, vypros mi milosť
      vytrvalosti a lásky k Ježišovi. Amen.
    </p>

    <h2></h2>
    <i><br></i><br><br>
    <p>
    </p>

    <h2></h2>
    <i><br></i><br><br>
    <p>
    </p>

    <h2></h2>
    <i><br></i><br><br>
    <p>
    </p>

    <h2></h2>
    <i><br></i><br><br>
    <p>
    </p>

    <h2></h2>
    <i><br></i><br><br>
    <p>
    </p>

    <h2></h2>
    <i><br></i><br><br>
    <p>
    </p>

    <h2></h2>
    <i><br></i><br><br>
    <p>
    </p>

    <h2></h2>
    <i><br></i><br><br>
    <p>
    </p>

    <h2></h2>
    <i><br></i><br><br>
    <p>
    </p>

    <h2></h2>
    <i><br></i><br><br>
    <p>
    </p>

    <h2></h2>
    <i><br></i><br><br>
    <p>
    </p>

    <h2></h2>
    <i><br></i><br><br>
    <p>
    </p>

    <h2></h2>
    <i><br></i><br><br>
    <p>
    </p>

    <h2></h2>
    <i><br></i><br><br>
    <p>
    </p>

    <h2></h2>
    <i><br></i><br><br>
    <p>
    </p>

    <h2></h2>
    <i><br></i><br><br>
    <p>
    </p>

    <h2></h2>
    <i><br></i><br><br>
    <p>
    </p>

    <h2></h2>
    <i><br></i><br><br>
    <p>
    </p>

    <h2></h2>
    <i><br></i><br><br>
    <p>
    </p>

    <h2></h2>
    <i><br></i><br><br>
    <p>
    </p>

    <h2></h2>
    <i><br></i><br><br>
    <p>
    </p>

    <h2></h2>
    <i><br></i><br><br>
    <p>
    </p>

    <h2></h2>
    <i><br></i><br><br>
    <p>
    </p>





  <h1 id = "BlahoslavenéDrinskémučeniceDcéryBožskejLásky">Blahoslavené Drinské mučenice Dcéry Božskej Lásky</h1>
    <p>Stručne z dejín:Kongregáciu Dcér Božskej Lásky (skratka FDC je odvodená z latinského názvu Filiae Divinae
      Caritalis) založila Františka Lechnerová v roku 1868 vo Viedni. Do Sarajeva prišli Dcéry Božskej Lásky
      prvýkrát v roku 1822, na pozvanie miestneho arcibiskupa Stadlera. Matka Františka Lechnerová tu osobne
       priviedla prvé sestry. V roku 1911 otvorili v Pale, neďaleko Sarajeva, kláštor „Máriin dom“. Tento dom
        sa stal známym pre veľkodušnú a milosrdnú činnosť sestier ku všetkým ľuďom, ktorí zaklopali na dvere.
        V čase druhej svetovej vojny, v roku 1941 žilo v kláštore v Pale päť sestier rôznych národností: Sr. M. Jula
      Ivenišević (Chorvátka, 48 ročná), predstavená komunity; Sr. M. Berchmama Leidenix (Rakúšanka, 76 ročná);
      Sr. M. Krizina Bojanc (Slovinka, 56 ročná); Sr. M. Antonija Fabjan (Slovinka, 36 ročná) a Sr. M. Bernadeta
      Banja (Maďarka, 29 ročná). Sestry svojím životom a svojou prácou vydávali svedectvo kresťanskej lásky v
      duchu spirituality a charizmy Kongregácie FDC. S obetavou láskou ošetrovali chorých, veľkoryso rozdeľovali
      chlieb deťom v detských domovoch, bez rozdielu náboženstva a národnosti. A predsa - 11. decembra 1941
      zaútočili na kláštor srbskí četníci (vojaci) zdevastovali ho a podpálili. Päť sestier bolo násilne odvedených do
      dediny Goražde, vzdialenej pribl. 80 km, keďže tu sa nachádzali kasárne četníkov. Prešli peši „krížovú cestu“
      cez hory, v mrazivom počasí, brodili sa veľkým snehom, bez jedla a teplého oblečenia. Četníci sa im vyhrážali.
      Najstaršiu sestru Berchamanu, celkom vyčerpanú od dlhého putovania a prežívaného utrpenia a bolesti, nechali
      v obci Sjetlina. Po desiatich dňoch, 23. decembra 1941 ju zavraždili. Ďalšie štyri sestry Sr. Jula, Sr. Krizina, Sr.
      Antónia a Sr. Bernadeta museli pokračovať ďalej v ceste do Goražde.
      Toto nemilosrdné putovanie z Paly do Goražde trvalo štyri dni. Do Goražde prišli 15. decembra popoludní.
      Četníci ich zatvorili do kasární, na druhom poschodí. Večer sa vrátili podnapití a vnikli do miestnosti, kde boli
      sestry. Tie sa v obrane svojej ľudskej dôstojnosti a svojho zasvätenia sa Bohu  sľubom čistoty bránili, vytrhli sa
      z rúk útočníkov a vyskočili jedna za druhou z okna. Prekvapení četníci zbehli dolu a zranené sestry dobodali. Ich
      mŕtve telá odvliekli ku neďalekej rieke Drina, ktorá sa stala ich hrobom.
      Sestry boli blahorečené 24. septembra 2011 v Sarajeve. Formulu blahorečenia predniesol ako delegát Svätého
      Otca Benedikta XVI. prefekt Kongregácie pre kauzy svätých kardinál Angelo Amato, za účasti veľkého počtu
      duchovenstva, sestier Kongregácie Dcér Božskej Lásky a niekoľko tisíc veriacich z mnohých krajín sveta.
      Blahoslavené sestry sú jedinečným vzorom vernosti Bohu, rehoľným sľubom a službe činnej lásky. Veríme, že
      ich preliata krv je semenom, z ktorého vyrastú nadšení kresťania a mnohé duchovné povolania. Sú tiež mocnými
      orodovníčkami vo všetkých potrebách, zvlášť v ťažkých chvíľach a v nebezpečenstvách života. Pôsobenie sestier
      Kongregácie Dcér Božskej Lásky na území Slovenska siaha do čias Zakladateľky, ktorá osobne - v roku
      1892 - založila kláštor vo Veľkých Levároch, na Záhorí. V súčasnosti na Slovensku pôsobia sestry v Trnave, kde je sídlo
      provincie a formačný dom; v Bratislave, v Ivánke pri Dunaji, vo Veľkých Levároch, v Prievidzi, v Žiari nad Hronom,
      v Košiciach a Michalovciach. Sestry v duchu Zakladateľky Františky Lechnerovej zviditeľňujú lásku Trojjediného Boha
      medzi ľuďmi tým, že sa venujú vyučovaniu náboženstva na školách, práci v dvoch materských školách, farskej a
      mimoškolskej katechéze, venujú sa ženám a dievčatám organizovaním duchovných obnov a duchovných cvičení a starajú sa
      o staré a choré spolusestry.
      Najdôležitejšie v živote každej Dcéry Božskej Lásky je radikálne nasledovanie Krista, ochota žiť naplno lásku Trojjediného
      Boha a pracovať pre spásu nesmrteľných duší. Tento ideál môžu dosiahnuť osobnou formáciou, v komunite, modlitbou
      a službou mládeži, zvlášť dievčatám, ženám a  núdznym, uprostred ktorých žijú.</p>
      <h3>****</h3>
      <p><b>Modlitba za svätorečenie bl. Drinských mučeníc</b><br>
      Pane a Bože náš, ty si daroval blahoslaveným Drinským mučeniciam, sestrám: Jule, Berchmane,
      Krizine, Antónii a Bernadete milosť rehoľného povolania. Dal si im silu spečatiť svoju vernosť a lásku
      k tebe preliatím krvi. Obdaruj aj nás vytrvalosťou vo viere, aby sme sa neodlúčili od teba, ani za cenu
      utrpenia.
      Pokorne ťa prosíme, pridruž tieto tvoje blahoslavené do spoločenstva svätých Katolíckej cirkvi, aby
      sme odvážnejšie nasledovali svedectvo ich života a zakúsili ich mocný príhovor v našich potrebách
      a životných skúškach. Skrze Krista nášho Pána. Amen.</p>
      <h3>****</h3>
  <h1 id = "LitániekblahoslavenýmDrinskýmmučeniciam">Litánie k blahoslaveným Drinským mučeniciam</h1>
    <p>
      Pane, zmiluj sa, Pane, zmiluj sa.<br>
      Kriste, zmiluj sa, Kriste, zmiluj sa.<br>
      Pane, zmiluj sa, Pane, zmiluj sa.<br><br>
      Kriste, uslyš nás.<br>
      Kriste vyslyš nás.<br><br>
      Otec na nebesiach, Bože, zmiluj sa nad nami.<br>
      Syn, Vykupiteľ sveta, Bože, zmiluj sa nad nami.<br>
      Duch Svätý, Bože, zmiluj sa nad nami.<br>
      Svätá Trojica, jeden Boh, zmiluj sa nad nami.<br>
      Svätá Mária, oroduj za nás.<br><br>
      Blahoslavená sestra Jula, oroduj za nás.<br>
      Blahoslavená sestra Berchmana, oroduj za nás.<br>
      Blahoslavená sestra Krizina, oroduj za nás.<br>
      Blahoslavená sestra Antónia, oroduj za nás.<br>
      Blahoslavená sestra Bernadeta, oroduj za nás.<br>
      Blahoslavené mučenice z Driny, orodujte za nás.<br>
      Bohuzasvätené panny, orodujte za nás.<br>
      Panny čisté, orodujte za nás.<br>
      Panny chudobné, orodujte za nás.<br>
      Panny poslušné, orodujte za nás.<br>
      Panny bdelé, orodujte za nás.<br>
      Panny múdre, orodujte za nás.<br>
      Panny hodné nasledovania, orodujte za nás.<br>
      Panny odvážne, orodujte za nás.<br>
      Panny a mučenice, orodujte za nás.<br><br>
      Pre vaše sväté sľuby, pomáhajte nám.<br>
      Pre vašu vernosť Ženíchovi, pomáhajte nám.<br>
      Pre vašu ochotu slúžiť Pánovi, pomáhajte nám.<br>
      Pre vašu modlitbu a zbožnosť, pomáhajte nám.<br>
      Pre vašu obeť a odhodlanie, pomáhajte nám.<br>
      Pre vašu vieru, nádej a lásku, pomáhajte nám.<br>
      Pre prijatie vášho povolania, pomáhajte nám.<br>
      Pre vašu lásku k blížnemu, pomáhajte nám.<br>
      Pre váš posledný pochod v prenasledovaní, pomáhajte nám.<br>
      Pre vaše posledné zvolanie: „Ježiš, zachráň nás!“, pomáhajte nám.<br>
      Pre vašu mučenícku smrť, pomáhajte nám.<br>
      Pre zásluhy vášho zasvätenia, pomáhajte nám.<br>
      Pre vaše odpustenie nepriateľom, pomáhajte nám.<br><br>
      Orodovníčky naše, s vami prosíme: Ježiš, zachráň nás.<br><br>
      V ťažkostiach života, Ježiš, zachráň nás.<br>
      V neistote a v pochybnostiach, Ježiš, zachráň nás.<br>
      Keď sme v nebezpečenstve, Ježiš, zachráň nás.<br>
      V smútku a žiali, Ježiš, zachráň nás.<br>
      V strachu a úzkosti, Ježiš, zachráň nás.<br>
      V opustenosti a samote, Ježiš, zachráň nás.<br>
      V biede a v núdzi, Ježiš, zachráň nás.<br>
      V našich bolestiach, Ježiš, zachráň nás.<br>
      Keď nás premáha hriech, Ježiš zachráň nás.<br>
      Keď nás premáhajú závislosti, Ježiš, zachráň nás.<br>
      Keď nás druhí ohovárajú a osočujú, Ježiš, zachráň nás.<br>
      V netrpezlivosti a nedostatku lásky, Ježiš, zachráň nás.<br><br>
      Baránok Boží, ty snímaš hriechy sveta, zľutuj a nad nami, Pane.<br>
      Baránok Boží ty snímaš hriechy sveta, vyslyš nás, Pane.<br>
      Baránok Boží, ty snímaš hriechy sveta, zmiluj sa nad nami.<br><br>
      K. Orodujte za nás blahoslavené Drinské mučenice.<br>
      Ľ. Aby sme sa stali hodní Kristových prisľúbení.<br><br>
      <b>Modlime sa:</b><br>
      Pane a Bože náš, ty si svojou neviditeľnou mocou posilňoval srdcia svojich vyvolených. Na príhovor
      blahoslavených Drinských mučeníc: sestry July, Berchmany, Kriziny, Antónie a Bernadety zachovaj
      v nás oheň viery, ktorú sme prijali v krste, aby sme prinášali dobré ovocie, hodné večného života.
      Skrze Krista, nášho Pána. Amen.<br><br>
      <i>
        Nihil obstat Ladislav Kuna, censor<br>
        S cirkevným schválením ABÚ Trnava,<br>
        07.02.2012, č. 10/2012<br>
        Mons. Ján Orosch, arcibiskup</i>
    </p>


  </div>


  <script>
  if ("serviceWorker" in navigator) {
    window.addEventListener("load", function () {
        navigator.serviceWorker.register("sw.js");
    });
  }
  </script>
</body>
</html>
